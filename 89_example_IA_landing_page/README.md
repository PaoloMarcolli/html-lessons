## Questo esercizio è progettato per aiutarti a fare pratica nella realizzazione di una pagina web utilizzando HTML e CSS.

Non preoccuparti se alcuni dei concetti discussi qui ti sembrano nuovi: lo scopo di questo esercizio è proprio quello di aiutarti ad approfondire i concetti che non conosci e darti consigli per acquisire più sicurezza.

REQUISITI GENERALI

Crea una landing page per GreenEarth, una startup che si occupa di progetti a impatto ambientale come riforestazione e pulizia degli oceani.

DETTAGLI SPECIFICI

La pagina web dovrà rappresentare in tutto e per tutto il brand del tuo cliente, e in particolare dovrà essere così strutturata:

Un header con un logo (puoi usare link a immagini prese dal web).
Una sezione hero con un'immagine di sfondo (come sopra), un titolo accattivante e un pulsante di call to action.
Una sezione "About Us" che descrive la missione e i progetti di GreenEarth.
Una sezione "Our Projects" con tre progetti chiave, ognuno con un'immagine, un titolo e una breve descrizione.
Una sezione "Contact Us" con un semplice form per richiedere informazioni (nome, email, messaggio).
Un footer con informazioni di contatto e link ai social media.
Per quanto riguarda lo stile della pagina, potrai inserire il file .css direttamente sotto il file .html e dovrai riportare entrambi nella tua risposta qui sotto, in un solo copia e incolla.

Tale file dovrà:

Utilizzare Flexbox o Grid per creare un layout responsive.
Applicare stili personalizzati per rendere la pagina attraente e coerente con il tema ambientale (per esempio, colori naturali come verde e blu, font leggibili e moderni).
Assicurarsi che la pagina sia leggibile e ben strutturata anche su dispositivi mobili.
Utilizzare almeno un'animazione CSS per rendere la pagina più dinamica (per esempio, un effetto hover sui pulsanti).
